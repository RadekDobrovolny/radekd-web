---
title: Personal Website
layout: post
tags:
  - post
  - portfolio
  - web
desc: 'The decision and the way I built this website'
date: 2024-06-09
permalink: '/post/personal-website.html'

img: '/assets/images/posts/ice-cream.png'
---

<p>{{ date | postDate }}</p> 

🇨🇿 This blog post is currently in Czech. Thanks for your patience—English version coming soon!

# Webovky

Na jaře letošního roku jsem hledal nové pracovní místo. Komunikoval jsem s mnoha recruitery a procházel dlouhou sérií
pohovorů. Jako svůj životopis používám profil na LinkedIn. Je v něm shrnutí kde jsem pracoval, jaké jsem tam používal
technologie, jak vypadaly projekty a podobné informace, které zajímají lidi z HR.

Pak ale začnete komunikovat s teamleady vývojářských týmů, seniorními programátory a ti se začnou ptát na detailní
otázky ohledně programovacích jazyků, frameworků a vůbec technologí. Cítil jsem potřebu mít svůje CV rozdělené na
jakousi business verzi a pak detailní technickou, kterou bych mohl posílat právě lidem na techničtějších pozicích.

## Portfolio

K technickému resumé by bylo dobré mít i ukázky svojí práce. Tohle byla úplně automatická myšlenka. Vzpomněl jsem si,
jak současní studenti KISKu jsou vedeni k tomu, aby si během studia začali utvářet svoje portfolio, formou webové
stránky. Většinou si vytvoří web na Wordpressu anebo Google Sites a píšou tam shrnutí svých semestrů, čemu se věnují a
co nového se naučili. Vždycky se mi ta idea líbila a tak jsem se rozhodl se po této cestě vydat taky. Mít malý web, kde
bude něco o mně a o tom, co zrovna dělám. Resumé, portfolio a blog.

## Technologický stack

Tak záměr by byl. Teď vymyslet, jak jej zrealizovat. Chtěl jsem se vyhnout složitým redakčním systémům, takže
automaticky vypadává Wordpress a podobné. Myšlenka, že budu muset vybírat pluginy a kontrolovat jejich updatování a
věnovat velkou péči údržbě, se mi nelíbila. Chtěl jsem jednoduchý, statický web, kde budu mít plnou kontrolu nad kódem.
Přemýšlel jsem i nad čistým HTML + CSS kódem. Ale nakonec jsem se rozhodl, že použiju generátor statického webu. Nabídka
není úplně malá, kdysi jsem se setkal s Hugo (napsaný v Golangu), zalíbilo se mi Astro (js) a nakonec jsem vybral 11ty 
(také js), které mi doporučil Honzík Martinek, protože má sympatického tvůrce. Cílem bylo také naučit se něco nového, tak
proč ne.

Také jsem se rozhodl, že si napíšu sám celé CSS, což jsem udělal asi poprvé v životě. Na frontend jsem vždy používal
nějaké šablony, anebo knihovny kompoment. Měl jsem z toho trochu obavy, ale nakonec mě psaní CSS vlastně bavilo nejvíce.
Velkou výhodou a pomocníkem je dneska ChatGPT. Mám takovou zkušenost, že nevyřeší problémy za mě, ale je to jako kdyby
vedle mě seděl seniorní vývojář a ochotně mi odpovídal na všechny moje dotazy a validoval moje nápady.

## Design

Další krok bylo vymyslet, jak web bude vypadat. 

## Zmrzlina a les

## 1 3 2 4 3 5 8