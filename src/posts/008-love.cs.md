---
title: "What is love?"
layout: post
tags: 
  - post
  - portfolio
  - web
  - fun
desc: 'Just another mini project from KISK Summer School 2022'
date: 2024-06-28
permalink: '/post/co-je-laska.html'
lang: cs
alternateUrl: '/post/what-is-love.html'
alternateLang: en

img: '/assets/images/posts/love.png'
---

# Co je láska? Letní škola KISKu 2022

Nějak je pro mě důležité téma digitální paměti a zachycení emocí. Využívám k tomu digitální artefakty. Snadno se sdílí, jednoduše se k nim dá vracet a mám tak nějak dojem, že se neztratí tak snadno jako založená fotka nebo skicák.

Tohle je popis mikroprojektu, který po technické stránce není příliš zajímavý, ale je to moc milá drobnička.

Na Letní škole KISKu si [Lea](https://leabelejova.wixsite.com/portfolio) usmyslela, že obejde všechny účastníky a zeptá se jich úplně banálně: „Co je láska?“ Jaký byl její záměr, si dodnes nejsem úplně jistý. Ale jsem přesvědčený, že prostředí, ve kterém se to odehrávalo, šlo naproti lehké magičnosti.

Začíná léto, končí semestr, jste v krásné přírodě, trochu odříznutí od světa. Okolo vás lesy a vysoké skály, šumí řeka. Jsou tu přátelé, anebo minimálně lidé, se kterými máte pár společných zájmů. A trávíte tu celý týden. Netroufnu si tvrdit, jestli tu dochází k nějakému usebrání, ale uvolnění určitě. A pak se vás někdo zeptá: „Co je láska?“

Posbírané odpovědi jsou veselé, vtipné, trochu filozofující, zamilované, stručné i obsáhlé, některé možná i lehce zahořklé. Už si přesně nevzpomínám, jak to celé proběhlo a kdo za kým přišel, ale domluvili jsme se s Leou, že vytvoříme digitální artefakt a odpovědi zvěčníme vypuštěním do internetu.

## Technologie

Teď ta méně poetická část. Lea v Canvě nachystala grafiku a já dal dohromady jednoduchý web, na kterém si jde odpovědi prohlížet. Hezky jednu po druhé, podobně jako když chodíte po jednotlivých lidech. Jen trochu HTML, CSS a jednoduchý JavaScript. Do pozadí jsme přidali švitořící ptáčky. A to je celé.

Projekt je k dispozici na [GitHubu](https://github.com/RadekDobrovolny/laska) a je i hostovaný na [GitHub Pages](https://radekdobrovolny.github.io/laska/). Příjemné brouzdání.
